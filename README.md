# drone
drone.cameramonit.com



Czy drony monitorujące przyjmą się w ochronie?

Obserwujemy fantastyczny rozwój mobilnych wież monitorujących. 
Przy obecnym tempie, każdego miesiąca na polski rynek trafia około 100 nowych sztuk. 
Szacuje się, że obecnie mamy grubo ponad 1500 wież monitorujących na terenie Polski a rynek dalej rośnie i rośnie….


Czy podobny los spotka drony? Czy branża ochrony będzie umiała właściwie zaadoptować latające drony na potrzeby zdalnego monitoringu? 

Przyglądam się temu od lat. Przeanalizowałem kilka możliwych powodów, dla których jeszcze nie widzimy mnóstwa latających dronów agencji ochrony monitorujących bezpieczeństwo. 


### Budowa dronów jest skomplikowana

Prostą wieżę można “wyspawać” w garażu a następnie doczepić do niej kamery i źródła zasilania. Z dronem jest trudniej. Szczególnie takim cięższym, który nadawałby się w ochronie. Jego produkcja wymaga specjalistycznej wiedzy i komponentów. Na końcu jeszcze trzeba taki dron certyfikować aby został dopuszczony do komercyjnego latania.
 
### Operowanie

Operowanie dronami jest zadaniem trudniejszym od postawienia na ziemi wieży z kamerami, często w wersji mobilnej.

Do dronów potrzebni są uprawnieni piloci, automatyczna stacja dokująca, baterie, drony zapasowe, specjalistyczny serwis, pozwolenia i wiele innych elementów. 

### Drożej

Jednego drona w jednym czasie może obsługiwać jeden pilot, podczas gdy jeden operator na stacji monitorowania może jednocześnie nadzorować nawet kilkadziesiąt wierz - oczywiście wspierany przez sztuczną inteligencję w kamerach.

### Dron nie zawsze poleci
Trzeba sobie zdać sprawę z faktu, że operowanie “cywilnymi dronami” wymaga odpowiednich warunków pogodowych. Nie może padać i wiać za mocno. Temperatury poniżej 0 C też zatrzymują drona w bazie. Są też stałe i zmienne strefy zabronione w których nie polecimy i możemy być zaskoczeni tym faktem z dnia na dzień.

### Uszkodzenia

Klient nie widzi drona - chyba, że rozbije się mu na podwórku. 
Nie zapominajmy, jak istotna jest identyfikacja.
Wieża stoi, wszyscy widzą a Drona? 

### Podsumowanie

Drony znajdują już zastosowanie w ochronie. Nie są to usługi tanie ani powszechne oraz są stosowane głównie na bardzo specyficznych i trudnych do ochrony terenach. 
Czy drony monitorujące w ochronie staną się tak powszechne jak mobilne wieże monitorujące? 


A co Wy na ten temat sądzicie? 
